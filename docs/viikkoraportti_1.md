Tällä viikolla olen perehtynyt kurssin suoritusohjeisiin, kirjoittanut määrittelydokumenttia ja tehnyt alustavan version sovelluksesta. Päätin että toteutan tieteellisen laskimen Pythonilla siinä laajuudessa kuin se on kuvattu kurssin aiheideoissa. Alustin myös GitHubiin repositorion projektille ja rekisteröin sen Labtooliin. En vielä ole ehtinyt perehtyä testaukseen, sillä iso osa ajastani kului sovelluksen ytimen miettimiseen ja siinä käytettävän Shuntin yard -algoritmiin perehtymiseen. En ole vielä ehtinyt miettiä tarkemmin tietorakenteita, joiden avulla toteutan edellämainitun algoritmin, minkä vuoksi mainitsin määrittelydokumentissa, että aion kokeilla Pythonin tarjoamia eri tietorakenteita ja otan sitten käyttöön tehokkaamman. Shunting yard -algoritmi vaikuttaa ainakin näin lyhyellä perehtymisellä melko selkeältä, enkä usko että sen toteuttaminen tuottaa suurempia ongelmia. Algoritmin tuottavan postfix -notaatiossa olevan lausekkeen evaluointiin en ole vielä ehtinyt kunnolla perehtyä, mutta aion tehdä sen ensi viikon alussa. Tällä hetkellä mikään ei ole minulle epäselvää toteutettaviin algoritmeihin liittyen, mutta en tosin ehtinyt perehtyä niihin niin hyvin kuin olisin halunnut.

Aloitin sovelluksen tekemisen graafisesta käyttöliittymästä, jotta minulla olisi alusta asti kätevä tapa testata sovellusta sen ydintä kehitettäessä. Aion tehdä käyttöliittymästä hyvin pelkistetyn, jotta aikaa jäisi enemmän sovelluksen ytimen toteuttamiselle. Päätin etten aio hyödyntää generatiivista tekoälyä projektissa mitenkään, vaan teen kaiken alusta asti itse.

Tällä viikolla käytetyt työtunnit: 10